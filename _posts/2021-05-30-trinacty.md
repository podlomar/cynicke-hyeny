---
layout: post
title:  "Import, export a deport"
---

Tenhle týden trochu vážněji. Zatímco v Česku si užíváme - i když poněkud stydlivého - začátku léta, jinde ve světě situace [tak sluníčková zdaleka není](https://blogspot.us1.list-manage.com/track/click?u=4deb25885d9f2ae1690bdb9f4&id=7c89129f1c&e=e178658388).

## Španělsko, kam na dovolenou asi nepojedete

Znáte území jménem Ceuta a Melilla? Vůbec by nás nepřekvapilo, kdyby ne! :) Fajnšmekři většinou vědí, že jsou to “ňáký enklávy”, kousky Španělska někde v Africe (asi jako Gibraltar je kousek Británie ve Španělsku).

Co si většina lidí neuvědomuje, je, že Ceuta a Melilla jsou do Afriky jaksi blíž než třeba Kanáry nebo vyhlášenej uprchlickej hotspot Lampedusa. A protože africký migranti nejsou blbý (cokoli si o nich lidi myslej), některý z nich zas nedávno přitvrdili a pokoušej se dostat přes jedno nebo druhý území do Evropy.

Vono je o dost jednodušší prostě přelézt [šestimetrovej plot](https://blogspot.us1.list-manage.com/track/click?u=4deb25885d9f2ae1690bdb9f4&id=c661dcc160&e=e178658388) (viz obrázek), i když je obalenej ostnatým drátem, než se někde plahočit Saharou. No a ještě lepší je vzít si pěkně nafukovací kruh a obeplavat na něm plot, co tam trčí po pláži do moře. Minulej tejden jich to zkusilo asi 6000.

Dlužno podotknout, že Španělům to teda moc nevoní, takže poslali armádu, aby to tam trochu vyčistila.

Srdceryvný fotky jsou samozřejmostí, stejně jako srdceryvný příběhy.

Abysme zas ale těm migrantům nekřivdili: I když Maroko je jedna z nejliberálnějších a nejcivilizovanějších zemí v severní Africe (a možná vůbec v Africe), stejně to furt neni žádná hitparáda. Navíc maj obrovskej spor se Západní Saharou, územím, který usiluje o samostatnost. Vře to tam, a spousta lidí na ten útlak prostě nemá nervy...