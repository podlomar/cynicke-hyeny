---
layout: post
title:  "Nový ostrov, nová slova, nová budoucnost"
---

A kromě toho všeho taky chystáme nový web!

## K čemu všemu se může hodit ostrov

Kousek vod Bangladéše se vyrobil ostrov. Sám od sebe, se tam nějak naplavil proudama asi. Z himalájskýho štěrku. Protože ostrov je fungl novej, je na něm celkem prd - vegetace moc nestojí za řeč a celá záležitost má jenom asi 2 m n. m. Že by tam byla jakákoli infrastruktura nebo dokonce práce, no, leda ve snu.

No a Bangladéš je stát sice chudej, ale kreativní, a tak se tam rozhodnul zřídit uprchlickej tábor. Pro koho jinýho než příslušníky utlačovaný myanmarský menšiny Rohingů.

Rohingové/Rohingya jsou ti lidi, co je v Myanmaru [etnicky čistěj](https://blogspot.us1.list-manage.com/track/click?u=4deb25885d9f2ae1690bdb9f4&id=29e95f1052&e=e178658388) - jestli ne na rozkaz, tak pravděpodobně aspoň s plným vědomím bojovnice za svobodu a nedávno svržený ikony osvobozeneckýho boje Aung San Suu Kyi (Aun Schan Su Ťij). Proč se tak děje, není redakci zcela jasný - jestli nějakej Rohing kdysi dávno ukradnul někomu slepici (ovci, krávu, kokos…), jestli je to proto, že jsou muslimskýho vyznání (což by ale v Bangladéši nemělo vadit??) nebo jestli problém je prostě jenom to, že jsou to nějaký divný cizáci, nevíme. Pravdou ale je, že v Myanmaru je nikdo nemá rád, tak je zabíjej a/nebo vykopávaj, a když Rohingya uprchnou do Bangladéše, tak se tam nemaj o moc líp.

No a teď jak do toho zapadá vostrov. Co budete dělat s divnejma cizákama, co se o nich možná povídá, že kradou slepice (ovce, kokosy…)? Na jedný straně máte ostrov, kterej je kus území k ničemu, na druhý straně bandu uprchlíků… už chápete?

No a komu záleží na tom, že na ostrově neni doktor nebo kšeft? Nikomu, když tam neni ani práce, za kterou by si v tom kšeftě mohli něco koupit, že jo.

Prostě to do sebe všecko zapadá.
